toda ¹ Loorca Maron-Lis. aaa, orsu. 5.·

facultatum, quae adhuc fallaces supponuntur. Ergo quamdiu
fallaces aut dubiae fidei supponuntur facultates nostrae, im·
possibile est philosophicam certitudinem ullius rei obtinere.

Prob. 3.⁰ Oratio illa: Cogito: ergo sum, vel sumitur ut
una dumtaxat propositio, vel argumentatio sub enthymema-
tis forma proposita. Si primum, necesse erit, ut saltem im-
plicite supponatur tamquam certissimum principium contra-
dictionis, quod est,basis et fundamentum omnis prorsus
objectivae necessitatis ac certitudinis. Enimvero quid est, quod

' certo ac necessario verum reputandum sit, si idem simul
possit esse et non esse? Si vero velis orationem illam esse
enthymema, non solum vera subaudienda sunt principia illa
omnia, quibus argumentatio innititur, sed etiam praeterea
haec alia, quae est Major in enthymemate omissa: Quidquid
cogitat, est. Et nisi haec omnia verissima certissimaque po
nantur, veritas orationis illius stare nequit. Pugnantia ergo
loquitur Cartesius, cum caeteris omnibus veritatibus indubio
relictis, hanc primam hrmam indubitamque amplectitur:
Cogito: ergo sum. .

Proh. 4.⁰ Cartesius tn suo processu incurrit in contradi-
ctionem et petitionem principii. ln contradictionem quidem,
quia dum fallaces supponit facultates cognoscitivas, iisdem
certissime fidit, ac proinde veraces existimat. Sane Cartesius
dum facultatibus suis fidem esse detrectandam docet, sive
quia saepe nos fefellerunt, sive quia forte Deus condere nos
potuit io omnibus deceptioni obnoxios, sive certe quia genius ¹
aliquis malignus nos perpetuo deludere forte delectatur;
testimonium conscientiae de propria cogitatione tamquam
indubium admittendum sibi esse decernit, criterium ideae
clarae ac distincta statuit, eidemque suam tandem firmitatem
adsciscit ex veracitate Dei, cujus existentiam multiplici argu-

mentatione concludit.

Stabilita autem veracitate Dei, agnoscit in multis infalli-
bilitatem intellectus, et admittit tamquam veras omnes per-
ceptiones facultatum nostrarum claras ac distinctas, omniaque
judicia, quae versantur circa clare et distincte percepta(1)

l

(t) Relege quae supra retulimus ex doctrina ipsius Cartesii

 

